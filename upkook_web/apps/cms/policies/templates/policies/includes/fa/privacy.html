<p>
    سیاست های حفظ حریم خصوصی وب سایت آپ کوک (مجموعاً: ما، سرویسها، خدمات) از تاریخ ۱۳۹۸/۰۱/۰۱ تا اطلاع ثانوی مطابق شرایط
    ذیل معتبر خواهد بود.
</p>
<h2>
    ۱- معرفی
</h2>
<p>
    حریم خصوصی کاربران آپ کوک (اولین پلتفرم آنلاین تخصصی سنجش رضایت مشتری) یعنی حریم خصوصی خانواده آپ کوک.
    حفظ حریم خصوصی خانواده برای آپ کوک در اولویت اول قرار دارد.
    این سیاست ها نشان دهنده تعهد ما به حفظ حریم خصوصی تمام کسانی است که به نوعی از سرویس ها و خدمات آپ کوک استفاده می
    کنند.
    چه به عنوان بازدید کننده و چه تحت عنوان مشتریانی که در وب سایت ما ثبت نام می کنند و از سرویس های ما استفاده می کنند.
</p>
<p>
    مطالعه سیاست های حفظ حریم خصوصی آپ کوک به شما کمک می کند تا بدانید ما چه اطلاعاتی را و برای چه هدفی جمع آوری می کنیم
    چگونه از این اطلاعات استفاده می کنیم، چگونه آنها را به اشتراک می گذاریم و چگونه از اطلاعات شما محافظت می کنیم.
    شما با مطالعه این سیاست ها می توانید نحوه صحیح به روزرسانی، مدیریت و حذف اطلاعات شخصی تان را فرا بگیرید.
</p>

<h2>
    ۲- محدوده کاربرد
</h2>
<p>
    این سیاست ها کجا کاربرد دارد:
</p>
<p>
    سیاست حفظ حریم خصوصی ما در حال حاضر در کلیه صفحات و سرویس های وب سایت آپ کوک و وبلاگ آپ کوک معتبر است و کاربرد دارد.
</p>
<p>
    این سیاست ها کجا کاربرد ندارد:
</p>
<p>
    ممکن است در برخی از صفحات وبسایت و وبلاگ آپ کوک لینک هایی به صفحات و وبسایت هایی که توسط مجموعه ها و یا افراد دیگری
    اداره می شوند موجود باشد.
    سیاست ها حفظ حریم خصوصی ما در این موارد کارایی ندارد.
    به شما توصیه می کنیم جهت اطلاع از حقوق خود بخش حفظ حریم خصوصی وب سایت مربوطه را مطالعه کنید.
</p>

<h2>
    ۳- اطلاعاتی که شما در اختیار ما قرار می دهید
</h2>
<p>
    ۱- برای استفاده از سرویس های ما، شما با استفاده از آدرس پست الکترونیک و ایجاد کلمه عبور در آپ کوک ثبت نام می کنید.
    پس از ثبت نام، آدرس پست الکترونیک شما به عنوان نام کاربری تان استفاده خواهد شد.
    شما می توانید با استفاده از آدرس پست الکترونیک و کلمه عبور شخصی وارد داشبورد کاربری خود در آپ کوک شوید.
    ما برای ارسال یادآوری، بروزرسانی سرویس ها، اطلاع از سرویس های جدید و مکاتبات شخصی از این آدرس ایمیل برای ارتباط با
    شما استفاده خواهیم کرد.
</p>
<p>
    ۲- شما پس از ورود به صفحه شخصی خود جهت استفاده کامل از سرویس های آپ کوک اطلاعاتی مانند نام و نام خانوادگی حقیقی، نام
    شرکت، سمت شغلی، لوگوی سازمانی، تعداد کارمندان شرکت، شماره تلفن همراه، شماره تلفن ثابت، کد اقتصادی و شماره ثبت شرکت
    خود را در این صفحه وارد می کنید.
    ما از این اطلاعات جهت ارائه راهنمایی، ارتباط با شما، شخصی سازی نظرسنجی ها، ارائه آمارهای مناسب و صدور صورت حساب
    سرویس ها استفاده خواهیم کرد.
    این اطلاعات به صورت کاملا محرمانه نزد ما باقی می ماند و به هیچ عنوان نزد شخص ثالث افشا نخواهد شد.
</p>
<p>
    ۳- در مواردی که اطلاعاتی اضافه بر آنچه که ذکر شد در اختیار ما قرار می دهید، این اطلاعات نزد ما و شما باقی خواهد
    ماند.
</p>
<p>
    ۴- در صورت نیاز به پشتیبانی بیشتر و در صورتی که لازم باشد ما به اطلاعات شخصی شما دسترسی باشیم برای ایجاد این دسترسی
    از قبل به شما اطلاع داده خواهد شد و در صورت رضایت شما برای رفع مشکل پیش آمده اقدام به انجام این کار خواهیم کرد.
</p>
<p>
    ۵- اطلاعات ارائه شده توسط شما با هیچ شخص ثالثی به اشتراک گذارده نخواهد شد.
</p>

<h2>
    ۴- اطلاعاتی که ما از شما در حین بازدید از آپ کوک جمع آوری می کنیم
</h2>

<p>
    کوکی ها و سایر تکنولوژی های جمع آوری اطلاعات:
</p>

<p>
    ما برای بهبود تجربه کاربری و ارائه خدمات بهتر از کوکی ها و دیگر فناوری های جمع آوری اطلاعات برای مقاصد مختلف استفاده
    می کنیم.
</p>
<p>
    ما با استفاده از این فناوری ها اطلاعاتی در مورد دستگاه ها و شبکه هایی که برای دسترسی به وب سایت ما استفاده می کنید،
    و سایر اطلاعات مربوط به تعاملات شما با وب سایت آپ کوک را جمع آوری می کنیم.
</p>
<p>Logs:</p>
<p>
    همانطور که بسیاری از وب سایت ها و ارائه دهندگان خدمات اینترنتی از Logs استفاده می کنند، ما نیز در هنگام ورود شما و
    مشتریان شما به وب سایت ها و سرویس های آپ کوک اطلاعات خاصی را جمع آوری می کنیم و آنها در فایل های log ذخیره می کنیم.
    این اطلاعات شامل آدرس پروتکل اینترنت (IP)، نوع مرورگر، ارائه دهنده سرویس اینترنتی، URL های صفحات ارجاع / خروج، سیستم
    عامل، اطلاعات تاریخ / ساعت، اطلاعاتی که جستجو می کنید، تنظیمات محلی و زبان، شماره های شناسایی مربوط به دستگاه های
    شما ، سرویس دهنده تلفن همراه و اطلاعات پیکربندی سیستم شما است.
</p>
<p>
    ما با ایجاد ارتباط بین اطلاعاتی که شما در زمان ثبت نام در صفحه شخصی خود وارد کرده اید و اطلاعات بدست آمده از فایل
    های log جهت بهبود خدمات و سرویس های خود استفاده می کنیم و در ضمن به این وسیله مطمئن می شویم که این خود شما هستید که
    وارد سیستم شده اید.
</p>

<h2>
    ۵- امنیت و حفاظت از اطلاعات شما
</h2>

<p>
    ۱- مجموعه اطلاعات، آمار، ارقام، هویت مشتریان شما، نتایج و تعداد نظرسنجی های برگزار شده به صورت کامل تحت مالکیت شماست
    و به هیچ عنوان نزد شخص ثالث افشاء نخواهد شد.
</p>
<p>
    ۲- جهت حفظ امنیت اطلاعات شما تیم آپ کوک همواره تمام سعی و تلاش خود را می کند.
    ما برای جلوگیری از نفوذ، هک و دسترسی ناخواسته تمامی اطلاعات شما را مطابق با پروتکل SSL رمزنگاری می کنیم.
</p>
<p>
    ۳- ما جهت بالا بردن امنیت و جلوگیری از حذف ناخواسته، از کلیه اطلاعات سرویس های آپ کوک به صورت روزانه نسخه پشتیبان
    تهیه می کنیم.
</p>

<p>
    ۴- ما سوابق عملکرد صفحات و سرویس های آپ کوک را جهت ارائه خدمات بهتر بایگانی و بررسی می کنیم.
    این آمارها نزد آپ کوک محفوظ است و جهت طراحی و توسعه محصولات جدید از آنها استفاده خواهد شد.
</p>

<h2>
    ۶- مسئولیت های حقوقی و قانونی آپ کوک
</h2>
<p>
    در صورتی که حکم رسمی مراجع قانونی و قضایی جمهوری اسلامی ایران ما را ملزم به ارائه اطلاعات کند، در پیروی از قانون این
    درخواست را اجابت می کنیم و در صورت عدم منع قانونی شما را به عنوان مالک این اطلاعات در جریان قرار خواهیم داد.
</p>

<h2>
    ۷- تغییرات
</h2>

<p>
    ممکن است در خط مشی حفظ حریم خصوصی آپ کوک بنا به ضررورتی در آینده تغییراتی اعمال شود، این تغییرات به محض اعمال در وب
    سایت آپ کوک بروزرسانی و اطلاع رسانی خواهد شد.
</p>

<p>
    شما می توانید کلیه سوالات خود را در خصوص سیاست های حفظ حریم خصوصی آپ کوک از طریق Info@upkook.com با ما در میان
    بگذارید.
</p>